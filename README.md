
Zadanie rekrutacyjne

Zadanie pochodzi z 1 etapu 19 Olimpiady Informatycznej https://oi.edu.pl/l/40/

Mały Jaś ma bardzo długie nazwisko. Nie jest jednak jedyną taką osobą w swoim środowisku. Okazało się bowiem, że jedna z jego koleżanek z przedszkola, Małgosia, ma nazwisko dokładnie tej samej długości, chociaż inne. Co więcej, ich nazwiska zawierają dokładnie tyle samo liter każdego rodzaju — tyle samo liter A, tyle samo liter B, itd. Jaś i Małgosia bardzo się polubili i często bawią się razem. Jedną z ich ulubionych zabaw jest zebranie dużej liczby małych karteczek, napisanie na nich kolejnych liter nazwiska Jasia, a następnie przesuwanie karteczek tak, aby powstało z nich nazwisko Małgosi. Ponieważ Jaś uwielbia łamigłówki, zaczął zastanawiać się, ile co najmniej zamian sąsiednich liter trzeba wykonać, żeby przekształcić jego nazwisko w nazwisko Małgosi. Nie jest to łatwe zadanie dla kilkuletniego dziecka, dlatego Jaś poprosił Ciebie, głównego programistę w przedszkolu, o napisanie programu, który znajdzie odpowiedź na nurtujące go pytanie.

Program pobiera dane z pliku src/main/java/litery/litery/lit7a.in a wynik zapisuje do pliku src/main/java/litery/litery/lit.out.

W /src/test/java/litery/litery/FirstMethodTest.java są testy dla różnych danych. Dane są pobierane z katalogu /src/test/java/litery/litery/in/ i sprawdzane są z odpowiednimi wynikami z katalogu /src/test/java/litery/litery/out/. Niestety nie wykonuje się ono poprawnie dla danych 6b, 7b, 8b, 9b, 10b - to już są ciągi >100000 znaków i trudno tu znaleźć błąd - wyniki są mniejsze niż w rozwiązaniu. Jest to taka sama struktura ciągów jak w 3b, 4b, 5b, które wykonują się prawidłowo - różnią się w zasadzie ilością znaków. Stworzona została druga metoda SecondMethod dla której błędy się powtórzyły.
